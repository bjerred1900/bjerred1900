# Lycksalighetens ö

**Lycksalighetens ö**, ibland kallat "[Gamla saltsjöbaden](gamla%20saltsjöbaden)", byggdes år [1922](1922) ca 100 meter norr om Anders Jönssons badbrygga och söder om [Bjärreds saltsjöbad](bjärreds%20saltsjöbad).

Anläggningen anlades av bryggaren [Axel Andersson](axel%20andersson) i Lund. Den byggdes på tomma öltunnor fyllda med sand. Här fanns två simbassänger, en som var 25 meter lång och en mindre och fyrkantig – 4 m djup. Vid den senare fanns också ett högt hopptorn. Det fanns även ett soltorn, byggt i fyrkant, så man kunde flytta sig runt under dagen. Överst fanns romerska ringar.

Från [1930](1930)-talet fanns här simskola på sommaren. På 1930-talet kom många barn från [Lund](lund) för att lära sig simma.

En av dem var Arne:

> ”På stranden lärde vi oss torrsim, innan vi fick hoppa i den stora bassängen. Det var mycket roligt. Allt är nu borta, men minnet av dessa simdagar lever kvar”.

Isen skruvade sönder alltihop vintern [1941](1941)/[1942](1942).

## Bilder

![Lycksaligheten_001](images/lycksaligheten_001.png)
Längst ned till vänster kan man se [Bjärreds saltsjöbad](bjärreds%20saltsjöbad) i bakgrunden.

![Lycksaligheten_002](images/lycksaligheten_002.png)
Till vänster syns Lycsalighetens ö. Till höger syns Bjärreds saltsjöbad.
