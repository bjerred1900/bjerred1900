# Anna Sömmerska Olsson

**Anna Sömmerska Olsson**, formellt **Anna Olsson**, se även [[Anna sömmerska]], föddes den 8 november [[1877]] och dog den 9 januari [[1968]]. Hon bodde hela sitt liv i huset på Flädie 22:81. Vägen hette då [[Bjeres väg]] och hon bodde på nr 2.

Anna var dotter till torparen [[Anders Olsson]] och Gertrud Olsdotter (1839 Lackalänga – 1904 Flädie). De köpte huset när de gifte sig och Anna, som var enda barnet, ärvde det efter dem.

Hon var inte bara sömmerska utan hjälpte till med hushålls­arbete och hade en liten grönsaksodling. Produkterna sålde hon lokalt.

På den mark hon inte arrenderade ut odlade hon bruna bönor. Dessa la hon i en stor korg och vandrade på hösten till [[Hjalmar Jönsson]] affär ([[Pilevägen]]) och bytte mot varor. Även ägg bytte hon med för hon hade en stor hönsgård. Anna hade ett grisahus på gaveln.

Hon ska ha kallats för Anna Dofft efter sin farfar soldaten Ola Dofft.

Anna avled på Solberga den 9 januari 1968.

Anna Sömmerskas hus var det sista bevarade gatuhuset i ursprungligt skick. En pittoresk idyll vid Bjeres väg (numera [[Anna Sömmerskas väg]]).

![Anna_sömmerska_001](images/Anna_sömmerska_001.jpg)
Bilden från [[1900]]-[[1910]]. Fotograf okänd.

![Anna_Sömmerskas_hus_001](images/Anna_Sömmerskas_hus_001.jpeg)
Hennes hus.
